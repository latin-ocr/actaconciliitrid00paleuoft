5

enim olim de loci praerogativa inter nonnullos oratores Prin-
cipum, nonnullosque etiam Patres fuit controversia. Quanta,
de dicendarum sententiarum ordine disputatio. Quamdiu
certatum, an jus proponendi quae in Concilio deliberanda
essent ad legatos tantum Summi Pontificis‚ an etiam Prin-
cipum, an ad singulos Patres ex cujusque arbitrio pcr-
tineret. Quamdiu deliberatum, quae certa ratio in decretis
emendandis ex consensu Patrum, quae in exquirendis eorum
sententiis, quae in promulgandis decretis, esset adhibenda.
Quoties actum, quomodo occultis quorundam Patrum dissi-
diis ac contentionibus totam synodum perturbantibus esset
occurrendum. Quomodo tectis Principum aut nationum
quarundam consiliis, artibus, aut protestationibus in mediis
ipsis sessionibus praeparatis, obviam essct eundum. Ut in-
numera prope alia omittamus, tum publica, tum privata,
quae audientibus levia fortasse, experientibus certe difficul-
lima, deprehensa fuerunt.

Quae omnia nos maxime impulerunt, ut totius Synodi
seriem recenseremus 3 non solum, ut qui his non interfue-
runt uno aspectu rem tantam concipere possent, sed etiam,
ut posteris,¹‘ si quando res postularit, ad haec discrimina
evitanda prudentia major comparetur. Ne vero haec
tota simul congesta materies legentibus molestiam confu-
sionemve pareret, eam sic partiendam duximus, ut quae-
cunque in Synodo tractata fuerunt ac decreta, omnia, prout
proposita, emendata, sensimque a Patribus elaborata fue-
runt, sigillatim traderemus, simulque cum his praeclarissima
quaeque interim suborta contexeremus3 caetera vero, quae
licet ad Patres relata, in corum tamen consultationem non
venerunt, veluti, conciones publicas, orationes, diplomata,
libellos, privilegia, literas, mandata Principum, et hujus-
modi multa, quae prolixitate interdum historiae cursum inter-
rumpere, ac legentium mentem possent distrahere, in aliud

¹ Potestis in the MS„ plainly salse.

