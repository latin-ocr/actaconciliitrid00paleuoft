12 sEss. 1.

contagionisque periculo evitandus. Soli Hispani praelati
ex Tridentina civitate discedere recusarunt, quippe qui hanc
morbi occasionem confictam, non veram, esse sibi persua-
derent. Haec ita utrimque vulgabantur. Quidam tamen
acutius migrationis illius causam interpretati, inde hoc
profectum affirmabant, quod cum non satis inter Paulum
tertium et Carolum V. tunc conveniret, imo Caroli Oratores
audacioribus verbis adversus Pontificios uti coepissent, pru-
denter Paulus libertati Concilii cavendum esse, atque
intra jurisdictionis suae fines, quo tutior omnibus dicendi
locus pateret, Concilium persequendam esse censuit, quod
deinde novis subortis impedimentis etiam suspensum ab
eodem fuit.

Obiit postea Paulus III. anno 1549, cujus successor
Julius tertius rursus Concilium in eandem Tridenti civita-
tem, quod id ct Carolo V. multisque principibus gratum
esset, revocavit anno MDLI.Í¾ verum cum paucis post
mensibus graves tumultus variis in locis essent excitati,
bellumque ingens in Gallia, Germania, Italiaque exarsisset,
visum fuit J ulio III. interim Concilio supersedendum esse.
His bellis Christianae fere omnes Provinciae compluribus
annis fuerunt exagitatae, donec anno MDLIX Omnipo-
tentis Dei benignitate pax summa inter omnes Christianos
Principes fuit conciliata, ex qua et Catholica religio maxime
sublevari posse sperabatur.

Verum decessit mox Enricus Secundus Galliarum Rex,
pauloque post ejus filius F ranciscus II. ibidem Rex, quorum
obitu, cum regnum Carolo IX. adhuc impuberi esset dela-
tum, regnique administratio interim ab Antonio Borbonio
Vandomiae duce tanquam ex regia stirpe proximiore, una cum
regina matre, juxta majorum gentis illius mores, esset sus-
cepta, tunc variis artibus coeperunt quidam Galliarum no-
biles et proceres religionem nostram perturbare, multaque
in vulgus spargere ad catholicam fidem labefactandam.

