40 snss. 11.

aliquos fastidioris ingenii, qui argutis rationibus concionem
oblectarent, aliquos, qui morosa prolixitate consessum inter-
dum fatigarent.

Primus Cardinalis Madruceius3 et post eum secuti omnes
ex ordinis cujusque praerogativa breviter ad res propositas
responderunt.

Patriarcha Hierosolymitanus, gravi habito sermone, pro-
bare se dixit id suae sanctitatis et Patrum Consilium, ut
scilicet libri, qui inter hominum manus versantur, sinceri
sint, atque incorrupti. At vero in re praestanda opus esse
peritorum multorum judicio, qui bonos seligant, pravos
rejiciant. Placeret sibi, ut Illmi Legati ex Patrum ordina-
tione aliquos decernant, quibus hoc munus demandetur.

Electus Patriarcha Aquilegiensis, Daniel Barbarus Ve-
netus, prius aliqua memoriter, reliqua ex scripto, est prose-
cutus, quorum summa fuit, videri admodum ex re esse, ut
Index ille tempore Pauli IV editus, ex integro castigetur,
cum in eo plura sint, quae ecquo animo ferri non possunt3
veluti cum eadem censura eorum libri damnantur, qui
juvenili aetate aliquid forte mollius composuerunt, ac
illorum qui impiis haeresibus commentarios suos explerunt.
Eligendos itaque viros, hiijus judicii, ut non eadem trutina
omnia metienda praesentent, sed cum aliis acerbius, eum
aliis mitius agant, pro rei meritis et conditione.

Bracarensis negotium hujusmodi in synodo nulla fere
ratione perfici posse dixit, cumque alia nunc impendeant
utiliora, decere potius hoc gymnasiis publicis mandare, ubi
commode periti tanto operi industriam suam poterunt
adhibere, quales multi in Bononiensi, Parisino, Salamanti-
censi, et Conimbriensi gymnasiis reperiuntur. Interimque
publicis professoribus, et doctorum collegiis prohibendum,
ne quemque possint ad doctoris gradum provehere, prius-
quam opus injunctum exegerint, ut ita eo celerius res
absolvatur.

