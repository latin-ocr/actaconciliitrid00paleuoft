sEss. 111. 81

Putabam, inquit, hodie, nullis vos verbis, Patres, obtundere,
cum satis ea esse censerem quae a me superioribus diebus
dicta fuerunt. Quoniam tamen aliquorum in me Orationem
converti sensi, quasi unus ipse, inani suspicione, aut levitate
ductus, fidem hanc publicam, de qua agitur, aut dissua-
dere, aut imminuere tentaverim, cogor intimo sincerae
mentis stimulo ea proferre, quae (ita me Deus amet) Synodi
huJus existimationi atque utilitati arbitror convenire. Scio
me nunquam assensisse, haereticis huc aditum esse praeclu-
dendum, aut illos hinc procul arcendos esse; hoc enim a

mea semper longe abfuit cogitatione. Sed, cum multos sc
in hac re totos effundere animadvertissem, ut iis clementiam
et misericordiam impertircmur, dixi, et alios esse, qui quo-
tidie pietatem nostram implorant, qui deserendi non sunt.
ut istos juvemus. Alios audieram nihil aliud praedicantes,
quam ut transfugas istos omnino invitemus, amplectamur,
et tecto etiam excipiamus. Tunc mihi admonendi locus
visus fuit, ut caute ista agantur, ne viperam (quod aiunt)
in sinu foveamus. Namque ubi semel isti pietatis fines
transierunt, Deus bone, quam se praecipites in omne sceleris
genusvtrahunt3 quam raro se corrigunt! ¹ Nonne Diabolus,
cum semel in J udam intravit, ita eo semper potitus est, ut
Deus nunqnam amplius illius fuerit misertus? Repeto igitur
valde prudenterque providendum esse, ne dum illos nos sa—
nare quaerimus, illi, venena sua spargendO, integrum gregem
nostrum corrumpant, atque conficiant. Vix ista protulerat,
cum Mantuanus, dat, inquit, Synodus illis fidem publicam,
ut nobiscum de rebus suis agere possint, non ut arbitratu
suo possint in plateis concionari. Cui J ustinopolitanus, hoc
ipsum mihi in formula descripta deesse videbatur: cuperem
igitur apertius hoc explicari, ut omnis prorsus tollatur
occasio, ne his nos artibus adoriantur, ct velint palam ista
sua apud populares proferri. Ad haec Mantuanus—existi-

¹ Colligunt, MS.

G

