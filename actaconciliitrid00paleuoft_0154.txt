92 sEss. 111.

turi. Ac placuisset quidem multis, ut in absentes diligen-
tius ex juris constitutionibus inquireretur, ne in tam aperta
causa conniveret Synodus, simulque authoritatem suam
plenius tueretur. Verum cum magnus satis hic praelatorum
numerus esset, superioresque Synodos nunquam adversus
absentes summo jure expertas esse comperiretur, benignius
interim nunc etiam agendum, atque aliquid dissimulandum,
donec major urgeat necessitas, reliquis visum fuit. Post
haec Orator Lusitanus, mandato a Rege accepto, ut Prae-
latos aliquot, tum in Lusitania, tum in Indiarum locis ejus
ditioni subjectis, regio nomine excusaret, impedimenta
eorum, fide de his facta, probari obtinuit : quod subinde, et
aliis multis, non passim tamen, sed moderatione adhibita,
concessum fuit.

Mandatum. fol.
Lre. fol.

Nunc quae de reformatione secuta sunt, potissimumque
disceptationem de residentia Episcoporum diu inter Patres
magnis controversiis agitatam recensere incipia1n3 cujus
famam, quoniam universas Christiani nominis nationes,
diversis multorum judiciis pervasisse scio, paulo eam fusius,
ut se res offeret, commemorandam censui Í¾ non solum quod
nihil toto hoc tempore tractatum est, quod vehementius
omnium Patrum animos excitaverit, majusque perturbandae
Christianae Reipublicae periculum fere conflavit, sed etiam,
ut hinc unusquisque agnoscat, quam facile sit in Ecclesiae
gubernatione humana consilia labi, nisi immensa Dei sapi-
entia ac benignitate sustineantur.

Diximus supra nonnulla reformationum capita pridem
Patribus tradita fuisse, ut de his diligenter meditati, postea
in consessu sententiam de more dicerent. Dum igitur
sedulo in hanc cogitationem quisque incumbit, paulatim
multiplices coepti sunt sermones, et consultationes vulgo

 

