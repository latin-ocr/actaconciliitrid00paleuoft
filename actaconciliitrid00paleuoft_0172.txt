106 sess 111.

modo, aut simili impellente necessitate, nulli sit fraudi
Episcopo si ab Ecclesia sua aliquando secedat.

Suspicantur fortasse alii Summi Pontificis authoritatem
hac ratione elidi posse. At nunquid ex vero potest falsum
existere? An virtutes se mutuo tollunt? An jus divinum
juri divino repugnat? An, lege Dei patefacta, non etiam
Vicarii ejus dignitas illustratur? Tantum vero abest firmis-
sima hujus Sacrosanctae Sedis fundamenta ullis cuniculis
everti, aut machinis concuti, aut humana quapiam vi posse
labefactari, ut sicuti columna ad perpendiculam erecta, quo
graviore onere premitur, et rectior immobiliorque consistit,
sic coelestis illa Cathedra, solidissima Christi petra, angu-
larique lapide innixa, eo fulciatur validius ac roboretur,
quo arctius juris divini septo cingitur, atque obvallatur.

Quod si Episcopos aliquos, hoc juris divini clypeo muni-
tos, illius jussa forte neglecturos, dicas, quis tantam ferat
caecitatem? Num filius, qui Patri suo jure naturali et
divino subest, ad regis tamen imperium, etiam invito pa-
rente, nou cogitur praesto esse? Quis non intelligit, con-
nexas esse istas potestatum omnium ac consequentes
causas ? ut nihil sit in inferioribus, quod non ad superiorein
finem ac normam certo ordine referatur? Ut tota haec
hierarchia mutuis sit officiis copulata, nemoque se a Summi
Pontificis [authoritate] subducat, qui non etiam Juris Di-
vini authoritatem, cujus ille unus est interpres ac moderator,
graviter laedat!

Sed operae pretium non est vulgares quosque rumores
colligere. Vobis sane, Patres amplissimi, adeo manifeste
Sanctissimae huj us legis se fructus ostendit, ut quod in aliis
ferentis¹ de earum exitu saepe dubitari solet, id vos Jam
certum exploratumque habeatis Hactenus qui Aulas Pon-
tificum, et Regum, ambitionis aut voluptatis causa sunt
secuti, id forte sibi licere existimabant, quod inde non

¹ Fructibus 01· rebus?

