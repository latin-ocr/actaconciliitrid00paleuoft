120 SESS. 111.

explicationem. Licet autem dissimiles ita Legatorum
hac de re sentcntiae haberentur, memini tamen apud
prudentes omnes Praelatos hoc firma satis opinione per-
suasum, nihil ab ullo ex his in fraudem, aut ambitionem
factum, sed unumquemque eorum recto animi proposito,
quodEcclesiae commodis opportunius censeret, consuluisset,
in eundemque finem ac studium juvandae Christianae religio-
nis, diversis licet consiliis, omnes assidue mentem intendisse.

De Praelatis vero, quot inter se clandestinis maledicis-
que vocibus sunt digladiati, quot probrosae mutuo literae,
effractis verecundiae repagulis Romam sunt perlatae, iis
ego satius abstinendum, quam obscoenam aliquorum loqua-
citatem, qui viros sanctissimos petulanter convellere sunt
conati, detegendum duxi. Hi enim, qui a jure divino sta-
bant, hinc alios obtrectandi occasionem captabant, ut ideo
eos hanc declarationem repudiare dicerent, quo sibi liberius
pro animi sui libidine huc illuc vagandi perpetuo jus esset,
ut curata plura simul beneficia obtinere, ut Romanae Aulae
otio delitiisque frui, ut suis cupiditatibus ambitioniquo
commodius inservire, ut denique hac ratione se nunc in
Cardinalium, atque ipsius etiam Sanctissimi gratiam facilius
possent insinuare. Alii vicissim, istos, qui hanc explicatio-
nem peterent magna religionis evertendae fundamenta mo-
liri, exquisita haec, ut ab ipsis haereticorum fontibus petita,
esse principia, ut eorummet monumenta testantur: hos, ut
plurimum immoderata cupiditate viros, [qui] cum alios sibi
honorum gradibus in Urbe antecessisse pati nequeant, nunc
tetris invidiae dentibus tentare omnia Romanae Curiae mu-
nera, dignitates, constitutionesque infringere3 ab his nihil
aliud agi, quam ut hoc juris divini clypeo sua studia
tegentes, ita dignitatem suam extollant, ut Sedis Aposto-
licae vires elevent, seque ipsos in sua Dioecesi summos Pon-
tifices constituantÍ¾ magni hos esse spiritus ct audaciae viros,
a quorum cuniculis omnino sit cavendum.

Sed et Archiepiscopus Pragensis, Orator Caesaris, sibi,

