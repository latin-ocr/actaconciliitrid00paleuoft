sess. η’. 135

Papae voluntatis ea ratio afferebatur, quod Cardinales
aliqui ab ejus consiliis, cum primum haec controversia a
legatis fuit ei significata, statim Concilii prosecutionem
declarandam Pontifici suaserant, idque, non solum in Phi-
lippi Regis gratiam, sed etiam, quod, hac de causa alienatis,
quod sperabant, Caesaris Gallorumque Oratoribus, facile
Synodum sponte divelli posse confidebant: hincque Ponti-
ficem se a tot imminentibus periculis ct sumptibuS, null-:2
sua culpa et salva existimatione, liberaturum. Qua de re
priores literas ad LegatOS, hanc eis declarationem omnino
injungentes, scribi curaverant. Postea vero, prudentius
forsan ab aliis cardinalibus ejusdem Papae intimis, re con-
siderata, (cum hinc magnam totius Ecclesiae perturbationem
atque convulsionem sequuturam perspicerent, nec illaesam
etiam ejus Sanctitatis conscientiam relinquendam) facile
eum induxerant, ut posterioribus literis priorem sententiam
moderaretur.

Sublata igitur omni solicitudine, cum postero die sessio
habenda esset, Seripandus, absente Mantuano, Patres omnes
imprimis ad concordiam pietatisque studium maxime co-
hortatus, significat eis deinde, praeter eorum opinionem ac-
cidisse, ut quae in crastina Sessione putaverant decernenda
(novis obortis difficultatibus, ac gravibus impedimentiS,
quae breviter perstrinxit) in commodius tempus, si ita eis
videbitur, statuerint differenda.

Hinc quid Gallicis Oratoribus a sancta Synodo respon-
dendum sit Patres consulit, ostendentibus nunc illis ex
scripto Orationem quandam prioribus certe dissimilem sa-
tisque moderatam, quam tamen ipsi candem esse eum
anteriore a se habita, aut parum diversam affirmarent,
simulque efflagitantibus ut sanctae Synodi responsionem
cum ea liceret conjungere, quam in Gallias statim essent
missuri. Qua in re benigniores Patres cum iis agendum,

quam eorum acta postulassent, atquc his temporibus haec
dissimulanda, censuerunt.

