1822 sEss w.

ACTA SEXTAE SESSIONI S.

QUAE in hac sessione consecuta sunt, quam in praesenti
recensere aggredior, cum multiplicem rerum copiam com-
plectantur, censui certis capitibus esse distinguenda, ne
coacervata moles obscuritatem pariat, atque legentium
cogitationem distrahat余 :fuerunt vero, haec praecipue in ea
tractata: Primo de Sacrificio Missae3 inde de usu Calicis 3
postea de observandis et evitandis in celebratione Missae3
ac morum reformatione. Simul vero, dum ageretur de sa-
crificio Missae, multa saepius acciderunt ad usum calicis
pertinentia余 et de eodem sacrificio quamplura in calce
Sessionis deinde fuerunt repetita, atque tractatio calicis ex
variis eventibus usque ad Sessionis extremum fuit saepius
renovata. Idem et in aliis interdum accidit: quapropter
Ego separatim unumquodque caput perpetua oratione com-
prehendendum duxi. Ae primo de sacrificio Missae agen-
dum余 inde de usu calicis3 postca (le Reformatione 3 ac de
abusibus Missae, quibus et nonnulla interea exorta, ac com-
memoratione digna adjungam.

Legati, cum multa animadverterent intra hoc spatium,
Sessioni praestitutum, esse absolvenda, necessarium im-
primis esse putant, Theologorum minorum, qui dicturi
essent, et numero et prolixitati modum aliquem statuere.
Itaque formulas quasdam posthac ab omnibus in dicendo
observandas, ab Auditore compositas, Patribus edunt, quae

ab iis probatae fuerunt.

Modus, qui posthac servandus erit. fol.

Existimaverunt etiam rationem aliquam inire, ut inter
Praelatos sententiae et celerius et congruentius dicerentur 余

