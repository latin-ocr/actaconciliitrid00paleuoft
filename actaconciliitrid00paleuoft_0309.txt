sess. vi. 215

dosque ostendunt. Duas ei rationes proponunt, alteram
quam tutam censent, alteram difficilem ancipitemque. Cum
enim totum hoc negotium ex patrum voluntate sit statuen-
dum, censent ab iis facile obtineri posse, ut decernatur, licere
Smo N. pro loco et tempore calicis usum aliquibus indul-
gere: quod si urgeantur Patres, ut id ipsi authoritate sua
statuant, vereri se, ne res difficiliorem exitum et tristem
potius sit habitura. Quinqueecclesiensis in hoc discrimine
adductus, quod, s„ si Calicis usum illis a Synodo tantum
permitti petat, occasionem aliquibus interpretandi praebere
possit, authoritatem Smi Positis a se non magnifieri, multa
praefari legatis incipit de suprema beatissimi Nri dignitate,
utque eum supra Concilium esse ex animo agnoscat et pro-
fitetur. Subdit tamen variis ex causis optare Caesarem hoc
sibi in praesenti Concilii consessu dari; ita enim nationes
illas in hanc spem venisse, cum hoc ex praecedenti sessione
in hane rejectum esse viderint. Ita etiam Sanctissimum
ipsum Caesareo Oratori Romae respondisse, hoe se negotium
Concilii arbitrio omnino definiendum reliquisse. Quaprop-
ter, si rursus nunc res a Synodo ad Papam rejiciatur, vereri
se, ne nationes illae hoe ex composito agi, veluti in Caesaris
ludibrium, suspicentur. Itaque enixe legatos rogat, ut
causam in consessu proponi patiantur. Se enim de benigna
Patrum voluntate bene sperare velle, quod ut facilius obti-
nere possint, rationes multiplices in unum colligunt, quibus
consilium suum Synodo probatum iri confidunt3 quas du-
plices componunt, alteras plenius, alteras brevius, veluti
in compendium conscriptas3 a legatisque magna animi
contentione petunt, ut illarum alteras a Patribus attente
legi, antequam sententiam in consessu dicant, mandare
velint. Id Cardinalis Mantuanus perquam officiose apud
Patres egit; et earum quidem, quae longius exaratae sunt,
exemplum alibi extat.

