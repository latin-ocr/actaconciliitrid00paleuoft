254 sess. vi.

Quinqueecclesiensis diligenter strenueque se gessisset, et,
quantum in eo fuit, nihil officii indust1·iaeque praetermisisset,
quo petitionis hujus compos fieret, duo tamen omnium Judico
ab ejus prudentia fuisse desiderata, ut rem hanc plenius
faciliusque consequeretur: alterum fuit, quod temporis
opportunitatem non idoneam nactus, urgere nune adeo
negotium non debuit, sed Gallorum adventum expectare,
quos causae suae consentientes adjutoresque futuros esse
sciebat : alterum fuit, quod petitionem suam nimis late pro
quampluribus nationibus ac populis complexus est. Con-
silium enim eJus id erat tandem ad Bohemos Hungarosque
descendere, existimavitque, faciliorem sibi pro his nationi-
> bus obtinendi rationem parari, si quod pro multis petiturus
erat, ad hos postea redigeretur, quasi de jure suo aliquid
remittere videretur: quod consilium, cum in privatis con-
tractibus, emptionibus, aliisque negotiis, quae eum singulis
geruntur, aliquando succedere soleat, ubi tamen res est
cum collegio aut publico hominum conventu, longe aliter
solet evenire. Ab iis enim petendum est tantum quod
quisque cupit, eum, semel proposita rejectaque petitione,
non amplius rei instaurandae aut emendandae locus relin-
quatur. Nam si Quinqueeeclesiensis postulata ad Bohemos
tantum et Hungaros¹ pertinuissent, forsitan id a Synodo,
nec magna etiam contentione, impetrasset. Haec de usu
Calicis.

Sequitur, ut de morum reformatione dicamus, quam
quotidie et vehementi studio, non solum Oratores, sed et
Praelati ipsi cujuslibet nationis urgebant.

Inter caeteros autem, cum Consiliarii quidam Mtis Caesareae
complura ad reformationem pertinentia multis rationibus ro-
borata, magnoque artificio composita, ac in libelli speciem
redacta collegissent, quae seorsum extant.²

¹ A mark here occurs which can stand only for some expletive.
² The sentence would bc incomplete by omitting eum at the beginning.

 

ἒ

