268 SESS. Π.

avaritia, idolorum servitus, vel reverentia, quae¹ ab impie-
tate vix sejuncta esse potest, vel superstitio, verae pietatis
falsa imitatrix, induxit. Atque ut multa paucis compre-
hendantur, imprimis quod ad avaritiam pertinet, cujusque
generis mercedem, conditiones, pacta, et quicquid pro missis
novis celebrandis datur, necnon importunas atque illibe-
rales eleemosynarum exactiones potius quam postulationes,
aliaque hujusmodi, quae a Simoniaca labe, vel certe a turpi
quaestu non longe absunt, omnino prohibeant. Deinde ut
irreverentia vitetur, singuli in suis Dioecesibus interdicant,
ne cui vago et ignoto sacerdoti Missas celebrare liceat:
neminem praeterea, qui publice ct notorie criminosus sit,
aut SU' Altari ministrare, aut sacris interesse permittant;
neve patiantur privatis in domibus, atque omnino extra
Ecclesiam, et ad divinum tantum cultum dedicata oratoria
ab eisdem ordinariis designanda et visitanda sanctum hoc
sacrificium a Saecularibus aut Regularibus quibuscunque
peragi, ac nisi prius qui intersint, decenter composito cor-
poris habitu, declaraverint, se mente etiarn, ac devoto cordis
affectu, non solum corpore adesse. Ab Ecclesiis vero musi-
cas eas, ubi sive organO, sive cantu, lascivum aut impurum
aliquid miscetur 3 item saeculares omnes actiones, vana
atque adeo profana colloquia, deambulationes, strepitus,
clamores arceant ut domus Dei vere domus orationis esse
videatur, ac dici possit. Postremo ne superstitioni locus
aliquis detur, edictis et poenis propositis caveant ne Sacer-
dotes aliis quam debitis horis celebrent, neve ritus alios,
aut alias ceremonias et preces in Missarum celebratione
adhibeant, praeter eaS, quae ab Ecclesia probatae ac fre-
quenti et laudabili usu receptae fuerint3 quarundam vero
Missarum et candelarum certum numerum, qui magis a
superstitioso cultu,2 quam a vera religione inventus est,

¹ Vel MS.
‘² It appears to be vultu in the MS„ but is blotted.

