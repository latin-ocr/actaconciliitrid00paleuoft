sess. vn. 309

dedit, quarum praecipua ea capita, quae maj0rem a me ex-
plicationem desiderant, pro ea, quae mihi credita est, fide,
explicabo quam brevissime potero. Hae, (ut meministis,)
statim in initio rerum Regni illius nostri nobilissimi, am-
plissimi ac florentissimi quondam, summaeque erga Regem
fidei et observantiae, statum et conditionem testantur. Dicam
uno verbo, non sine incredibili animi dolore, fuimus Galli:
fuit ingens gloria Francorum. Hae rerum omnium, claris-
simi Oratores, sunt vicissitudines: manus Domini tetigit
nos, Viri Patres et Fratres. Hoc¹ nobis justum Dei in ira
sua judicium provocarunt: corrupti omnium ordinum mores,
ac Ecclesiastica omnis collapsa disciplina. Has turbas ex-
citaverunt haereses non suppressae, et a Dno Deo nostro
instituta remedia tamdiu neglecta. Hinc illae lacrymae, et
per totum Regnum dissidia, rapinae, bella intestina, ac plus-
quam civilia. Luctus ubique3 ubique dolor, et plurima
mortis imago. Nec¹¹ sacrosanctis Dei Templis parcitur.
Presbyteri et Religiosi Viri ad aras usque, quas amplectan-
tur, morientes trucidantur. visibilia Sacramentorum Signa
conculcantur, et comburuntur. Passim erecti apparent Rogi³
ex omni genere Ecclesiasticorum ornamentorum. Accensa
ex Imaginibus deJectis pyra, additis omnium, non solum
Ecclesiarum sed antiquissimarum bibliothecarum libris3 nec
quicquam ex chartis publicis et Instrumentis quae ad dota-
tionem pertinent, reservatur. Sanctorum reliquiae, raptis
Altaribus, in cineres rediguntur, qui sunt post haec in pro-
fluentem projecti. Horresco referens, nec a Summorum
Pontificum, Imperatorum, Regum, Principum, Episcopo-
rum, et sine discrimine passim aliorum omnium sepulchris
abstinetur; eorum maxime qui de Ecclesia Dei benemeriti
per monumenta reperiuntur. Nomen Domini ubique blas-
phematur: Spiritus mendacii in ore omnium est, qui falso

¹ Haec, MS. ² Haec, MS. ⁸ Regi, MS.

