314 SESS. vu.

rebus Synodi ex eorum praesentia accessurum. Ac notum
quidem omnibus esse, quantum hactenus Illma D. sua in
Consiliis Reginae matris, ac inter Proceres Regni, tum etiam
in Concionibus publicis non erubescens Evangelium, ut
multi faciunt, Ecclesiae Dei profuerit, itidemque clarissimi
ejus fratres fortissimi viri, militari manu repellendis haereti-
corum conatibus, quam strenuam Christianae Reipublicae
operam navarint. Ideoque non minorem nunc a praestanti
consilio, prudentiaque sua, hoc loco rebus publicis opem
esse expectandam. Sed ne videar, inquit, Archiepiscopi
Jadrensis partes praeripere, finem dicendi faciam, cum ex
maximo virtutum ΙΙΡ118ξέ D. vestrae cumulo haec tantum bre-
viter excerpsisse sufficiat, unde reliqua majora multo ac
splendidiora significentur.

Postea Archicpiscopus J adrensis nomine Synodi memori-
ter sic respondit.

Illmel et Rme Dne, inter caeteras Christianae Reipublicae
miserias et calamitates, quarum memoriam Sacrosancta
Synodus neque deponere, neque sine lachrymis repetere
unquam potest: nulla ejus animum cura magis anxium et
solicitum semper habuit, quam seditiones et bellici tumul-
tus, qui religionis causa in florentissimo Galliarum regno
commoti et concitati dicerentur3 nam, cum omni tempore
regnum illud firmissimum Catholicae veritatis praesidium et
columen jure optimo habitum fuerit, cogebatur Sancta Sy-
nodus incredibili dolore affici, cum intelligeret ejusmodi
factam csse rerum commutationem, ut non in una, aut
altera, sed in pluribus ejus Provinciis, omnia fere impietaS,
caedes, vastitas, occupasse videretur. Accedebat praeterea
ad augendam doloris acerbitatem, quod nunciabatur, nobi-
lissimos gentis vestrae Proceres, quod scilicet alii ortho-
doxam fidem labefactatam et eversam, alii defensam et

¹ This speech is not in the Ripa editi0n3 but it is in that of Brixia of the same
year.

