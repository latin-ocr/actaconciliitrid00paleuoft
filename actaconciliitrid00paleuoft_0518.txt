370 sess. vu.

Legati, et ad oratores omnes Principum, mittunt, ut cuncti
intelligant, per Legatos non stare quo minus quae sancta
justaque sunt decernantur, ac Sessio constituta die ha-
beatur.

Galli Oratores, his acceptis, maxime commoventur, quasi,
dedita opera, inserantur illa verba, Universalem Ecclesiam,
ut Papa supra Concilium esse ostendatur, quod se nunquam
laturos aiunt: mirantur Legatos haec verba excitasse. Le-
gati per Auditorem illis renuntiant, a se ista non proficisci 3
sed Cardinalem Lotharingium, qui in conciliandis Patrum
animis operam suam interponebat, has ad eos difficultates a
quibusdam Pribus inventas attulisse, quibus ipsi responsum
breviter dari curarunt, omniaque cum illis aperte communi-
canda dixerunt, non ut quicquam his verbis moliantur.
Oratores respondent, se habere in mandatis a Rege, ut
nullo pacto hanc fieri injuriam Gallicanae Ecclesiae patian-
tur, quae non admittit Papam esse supra Concilium. Caete-
rum, in reliquis omnibus, se authoritati supremae Papae, ut
quivis alius, tribuere. Auditor nonnulla ex tempore re-
plicavit de summa Romani Pontificis in omnes potestate:
sed, quoniam longius spatium ea res requirebat, addidit,
multos Patres ct peritissimos affirmare, ea verba nullum
praejudicium afferre illorum opinioni, quoniam intelligi
possunt de universali Ecclesia distributive, quatenus ad
singulares Ecclesias refertur, non autem collective, prout
in Synodo reperitur: hac enim ratione dixerat ei Lotha-
ringius, se convicisse Praelatos suos Gallos, ut iis verbis
assentirentur. Verum Oratores in eo acriter persistere, ut
omnino tollantur ea verba, alioquin, vereri se lapidibus
obruendos, si in Galliam, hac opinione recepta, rever-

tantur.
Paulo post Legati, Senogalliensis, et Auditor rursus

ad Lotharingium mittunt, ut eo authore Galli a pristino
consilio avertantur. Ille repetit Oratoribus, constitutum

