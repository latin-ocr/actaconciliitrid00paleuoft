sess. vn. 447

Vicus¹——quantum scit, non est J uris divini.

Aquensis—Declaretur residentia esse Juris divini, quo-
niam hinc Sedes Aplica laedi non potest, quae suis satis est
munita praesidiis. Si tamen aliis diversum placet, ego illis
assentiri sum paratus.

ostunensis—Cum hominem verba facere putetis, qui sui
Instituti retinens est, et a Jure divino discedere potest,
postquam ego Pastoris munus suscepi, et diligenter munus
hoc totum cogitatione complexus sum, ita semper mihi per-
suasi, non posse me absque mentis meze piaculo ab hac
sententia discedere. Dicam igitur tantum summa quaedam
capita, ut, qui authoritatem Aplicam tantopere jactant, in-
telligant, nihil nobis antiquius esse, quam ut ejus dignita-
tem ac majestatem tueamur, speroque aliquando futurum,
ut qui nullum cupiditatibus suis tegendis locum relictum
vident, nisi sub hoc Sancta: Sedis Aplicae nomine se prote-
gant, aliquandO, expulsa eorum fraude aut negligentia,
aliis negotia non exhibeant. Indignum verum puto hoc
ordine nostro, ut consilia nostra optima et saluberrima tem-
poribus accommodemus, nec video quo pacto debeam ego
conscientiae meae recta monenti refragari. De prooemio
non placet istud, quoniam tecte et oblique, non detegit ve-
ritatem Juris divini. Unde potius probarem illud Innoc.
VI. quod heri retulit D. Ilerdensis. Displicet quod multi
improbent hic apponi praemia² et poenas, cum imo antiquis-
simus hic usus sit legum, ut iis vinculis homines in officio
contineant, et ita in Canone Apostolorum, et ubique in
Conciliis observatur. Duae enim tantum sunt rationes aptae
legibus exequendis, aut amoris aut timoris: igitur placeret
utramque hic exprimi: P0. quod de Jure divino tenentum
2⁰. quod temporales poenas aut praemia haberent veri aut
simulati Pastores. De peccato mortali, placent, quoniam

¹ Vicensis. ² Prnoemia MS, evidently wrong.

