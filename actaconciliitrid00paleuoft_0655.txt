 

SEss. vn. 473

dari solent, immo eos in 2⁰ Cap. de abusibus ordinum tacite
excludi, cum et ipsi intra constitutum tempus debeant con-
secrari. De aliis autem Ecclesiis, quae Presbyteris rite
conferuntur, nihil repugnare, quin ad eas etiam Cardinales
aequc ac alii adsciscantur, cum et in iis ipsi residere, ac Pas-
torum partcs, perinde ac reliqui, obire teneantur. Licet
enim eorum munus videatur, ut a consiliis sint summi Pon-
tificis, non tamen semper eum illorum opera indigere3
interdum etiam nec eorum consilio uti velle 3 congruumque
esse ut possit aliquando eos ab Ecclesiis suis ad tempus
evocare. Quibus cum Hispani etiam adhaesissent, reliquam
Decreti partem omnes fere unanimes, nonnullis exceptis,
qui etiam in Sessione a suo sensu avelli non potuerunt,
alacriter amplexi sunt3 tandemque Deo pacis et concordiae
authore Patribus aspirante, huic controversiae, quae prope
immortalis futura aliquando visa fuit, felix optatusque
finis, summa omnium cum laetitia, impositus fuit.

Jam ut ad ea, unde discessimus, redeamus. Quo tem-
pore graves adhuc de sacramento Ordinis, ct de Decreto
Residentiae inter Patres controversiae vigebant, parabat se
Quinqueecclcsiensis Orator excunte Januario, ut Caesari in
OEnipontem proficiscenti occurreret3 magnaque crat suspi-
cio, ne parum gratos de rebus Concilii Nuntios ad Caesarem
perferret, praescrtim quod ei a malevolis quibusdam per-
suasum fuerat, privatos quosdam conventus a nonnullis se-
ditiosis frequenter iniri, qui noctu domos complicum circui-
rent, ac schedula quadam ac sigillo singulorum nomina
literis obsignata exciperent, quibus nihil approbandum, nisi
quod ex eorum esset sententia, conspirabant. Quae tamen
cum aut omnino falsa aut paucissimorum tantum astu
dudum quidem, sed frustra tentata deprehenderetur, id-
circo Legati nihil industriae praetermittunt, ut Quinque·-
ecclesicnsern ab hisce iniquis rumoribus avertant, eumque
bene de Legatorum vigilantia ae probitate sentientem di-
mittant, nevc is quicquam hoc genere, quod ab hac Sacro-

