 

sEss. vu. 477

procrastinationibus paene elusi cogantur ipsi hanc curam
suscipere. Alii alia dixerunt.

Tandem plures in eam sententiam se dederunt, ut Ses-
sionem in diem xxii Aprilis rejiciendam decernerent quam
etiam contrahere prout res tulisset, liceret3 atque interim
rebus propositis absolvendis, aliis etiam de abusibus Ordi-
num ac Sacramento matrimonii, si videretur, addendis opera
daretur3 quod ab illis ea ratione prudenter excogitatum
fuit, ut quemadmodum curandis corporis morbis medici
vitiatos humores salubriter solent alio divertere, sic nunc
speratum fuit, editis novis argumentis disserendis, ardorem
illum presentium disputationum facile remittendum, mi-
norique negotio post aliquod temPUS, ubi haec refrixerint,
omnia conciliari posse.

Confestim igitur Patres nonnulli delegantur, qui ea qua*
hominum vitio in administratione Ordinis sacramenti irrep-
serunt, in unum colligant, ut in veterem disciplinam a
Synodo redigantur. Patres fuerunt infrascripti: Episcopus
Premifliensis¹ Orator Poloniae; Patriarcha Venetiarum3
Archiepiscopus Antibarensis; Senonensis3 Episcopus Vir-
dunensis3 Leriensis 3 Maceratensis ; Auriensis3 Neocas-
trensis; Parmensis ; quorum opera quid praestiterit, mox
dicemus.

Articuli etiam de sacramento matrimonii Theologis mi-
ζ notibus disputandi traditi fuerunt, quorum cum nomina
ζ jaan de more in schedula descripta, singulisque eorum pro-
prii² articuli, ad quos respondendum erat, fuissent distri-
buti, orta est inter Theologos Gallos et Hispanos de priore
loco disputatio. Nolebant Hispani Gallos sibi anteferri, ne
eadem ratione Philippum Regem Gallo Regi postponendum
assentiri viderentur. Contra Galli, tum ex antiquissima
Regis sui in alios Reges praerogativa, tum ex Academiae
Parisiensis privilegio, quo ab ea probati atque ad scien-

¹ Paresmilliensis, MS. ² Propriis, MS.

