sess. vu. 491

prece, maxima humilitate, quia Deus superbis resistit, hu-
milibus autem dat gratiam. Quod si humiles, unanimes ac
¹ concordes fueritis (duce Spiritu Sancto), omnia bene et recte
perficietis, fructum uberrimum Ecclesia Dei ex tot perieulis,
’ longis itineribus, laboribus et impensis vestris percipiet.
Et vos lumen quoddam magnum ct clarissimum scientiae et
doctrinae accendetis, atque in alto collocabitis. Ad quod
non solum ii, qui nunc vivunt, sed etiam posteri cursum
vitae suae dirigentes tutissimum salutis portum facillime
tenebunt. Deus autem propter vos maxime laudabitur et
glorificabitur, et vos ejusdem laudis participes eritis in hac
vita, et post hanc vitam gloriam immortalitatis immarces-
sibilem accipietis:

Salutatis hac occasione Patribus, brevique mora Tridenti
interposita, Moronus statim in OEnopontem mandato Summi
Pontificis ad Caesarem progreditur. Is, memoriae causa,
aliquot tantum rerum capitibus ab Auditore conscriptis
secum desumptis, neminem ex Patribus secum eo dedu-
cendum putavit, ut major ei curn Caesare de rebus Concilii
acturo fides adhiberetur, qui ex animi conscientia sponte
sua nullius instructus consilio affectibusque persuasus cum
eo colloquium haberet; subinde tamen Castellius Concilii
Promotor ad eum missus fuit, ut, si quid opus esset, de
rebus antea actis plenius admoneretur.

Post ejus discessum, frater P. Sotus Dominicanus The-
ologus‚ a Summo Pontifice huc missus, magna vir eruditione,
ac apud omnes existimatione, obdormivit in Domino. Is pri-
dieque moreretur literas quasdam ad Sanctissimum dictasse
ferebatur, quas fideliter exceptas Generalis Dominieanus
affirmabat, quibus Sanctitatem suam hortabatur, ut a Sy-
nodo haec praecipue definiri curaret, viz. Episcopos esse a
'Christo institutos, subjectos tamen Summo Pontifici3 Papam

esse supra Concilium.

