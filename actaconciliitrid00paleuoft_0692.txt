504 sess, vu.

Revertitur eodem die Hispanus ad Legatos; conqueritur
Regem suum sic traduci 3 petit ut primo quoque die festo,
cum Missa celebrabitur, sibi Thuribulum ex praescripto
Sanctissimi ministretur3 nihil se furores Gallicos aut minas
vereri, potius illis a Rege suo metuendum esse. Legati,
omnibus cum eo frustra tentatis, ubi nullum aut rationibus
aut excusationibus locum esse vident, statuunt negotium
quoquomodo perficere: quoniam tamen manifeste hinc vi-
dent dissidium p1·aeparari, et Gallos nihil quod gravissimum
sit omissuros, advocat Simonetta Auditorem priuS, et Ves-
tanum, ut responsionem componant, qua se adversus pro-
testationes Gallorum tueantur, si forte Smum D. N. indecoro
aliquo nomine, prout Jactabant, sint appellaturi, et ab eo
omnino defecturi. Auditor, rei magnitudine ac periculo
territus, petit, quid Legatos impellit, ut in hunc conflictum
descendant. Respondit Simonetta, ita Sanctissimum jubere,
et Hispanum assiduo urgere. Auditor, qui jam praesens
erat, Gallos vehementissime conqueri, Regem illorum pu-
pillum indefensum, non citatum, causaque non cognita ex
antiquissima ejus possessione dejici, nec licere Papae haec in
Synodo attentare, cum ita se superiorem Concilio gereret,
quod ipsi secus esse constanter sibi persuadebant3 et alia
eos indigniora minari, atque inter se moliri. Idcirco tot
pericula veritus replicat, haec in urbe prospici haud po-
tuisse, quae praesentes ipsi deprehendunt: Legatos non
debere rem adeo perniciosam exequi, cum hinc schisma sit
extiturum. Simonetta ait, non licere eis Sanctissimi im-
perium detrectare, seque auxilium nunc petere, non con-
silium. Auditor subdit, consilium a se in ea re non
expectandum, quam maxime detestatur; scire se, Deo,
supremo omnium Principi, schismata in Ecclesia sua max-
ime displicere, illisque a fidelibus omnibus occurrendum
esse. Aderat etiam Vestanus, qui recusavit aeque consi-
lium impertiri; immo suasit, ut omnino ab his Legati
abstinerent, quae scandalis et periculis aditum aperirent.

