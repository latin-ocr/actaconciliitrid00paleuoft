546 sess, vn.

scopi alieni, qui nec unquam vitam bene instituent, neque
functiones Ecclesiasticas exercebunt, nisi iis praesit unus
moderator Episcopus, qui quasi in specula est collocatus,
ut omnia prospiciat, consideret, moderetur3 nihilque in
Ecclesia fiat, quod ejus imperium atque authoritatem fu-
giat3 de qua re extat octavus Canon Concilii Chalcedon.:
multa quoque possent ex omni antiquitate adduci ad osten-
dendum quam fuerit¹ solemne illis temporibus, summam
rerum Ecclesiasticarum ad Episcopum referri3 quod nisi
nunc quoque fiat, nunquam ab Ecclesia aberit confusio, et
summa omnium rerum perversio.

Vellem quoque videre praxim sexti Can. Concil. Chal-
cedon.; ex cujus usu quot et quantis Ecclesiae malis mederi
possimus, ostendit vir quidam doctissimus in libello, in quo
hunc Canonem est interpretatus.

Huic Canoni adjungatur Canon x. et xx. ejusdem Sy-
nodi‚ quorum uterque statuit, Clericos in duabus Ecclesiis
eodem tempore constitui non debere: qui abusus quanta
incommoda Ecclesiae invexerit ignorare arbitror neminem.
Nec probo exceptionem ullam, ut in cap. de multa3 non
enim sunt ponendae exceptiones in legibus, sed universaliter
ferendae.

Postremo cupio id, quod nisi habeatur, frustra in legibus
scribendis laborabimus3 nam, nisi Canonum authoritas
posthac sanctior futura sit quam adhuc fuit, in iisdem
incommodis semper versabimur3 nec unquam de statu
Eccae meliora sperare licebit: quod non in eam sententiam
a me dictum existimetis, quasi velim legem praescribere
S¹¹¹⁰ D. N. quem sciamus nullis humanarum legum vinculis
esse obligatum, nullique mortalium judicio subjectum.

Addo etiam illud, dispensationum consuetudinem inter-
dum esse necessariam : nam, ut alias est a me dictum, cum
actionum humanarum natura sit varietati et mutationi ob-

¹ Poterit, M S.

