590 sess. vm.

Oratores Gallici exhibuerunt quandam petitionem de
matrimonii clandestini declaratione—fol.

Die 26 Julii 1563.

Vota Pf'um de Sacramto Matrimonii. Virdunensis, Pac-
tensis, Niciensis, et reliqui.

Die 26 Julii 1563.

Cum saepius et oratores et Praelati efflagitassent, ut tan-
dem de morum reformatione in Synodo non leviter, sed de
rebus gravioribus ageretur, Legati decr. 42 componenda
curaverant, quibus varia ad reformationem pertinentia con-
tinebantur: ea autem nondum in certum ordinem redigerant‚
quod intellexerant, optare alios quaedam praeponi,¹ alios ea
postponi. Itaque ut judicium certius de die deliberandi
relinqueretur, omnibus ea, distributa singulis paginis, reli-
querant, nec inter se conglutinata, ut postea conjungerentur
ordine, et in contextum redigerentur. Ubi haec Oratoribus
exhibentur, venit in suspicionem Oratoribus Caesareis, et
Oratori Hispano, haec de industria ita tradita nullo ordine,
et fere neglecta, quasi levia in iis continerentur, Oratores
Caesarei‘statim admoniti sunt, factum id majoris commodita-
tis causa, et ut laxior illis facultas esset de singulis judicandi,
et quo mallent ordine, eos in seriem redigendi. Orator His-
panus, sive hac seu occultiori alia causa, coepit magno studio
Oratorum animos tentare, ut secum convenirent, ne refor-
matio haec in Synodo proponeretur, sed petere ut potius
deputari, et singulis nationibus, aliquot Praelatos, qui ea,
quae ad reformationem pertinerent, colligerent, ac ad Syno-
dum referrent. Habere etiam se in animo petitiones non·
nullas nomine Regis Synodo offerre, quas cuperet eorum
quoque consensu et consilio exhiberi. Oratores fere omnes,
et Caesarei, et Galli, et Portugalli, et Sabaudi in mandatis ab
eorum principibus habebant, cum Oratore Hispano, ubi quod
opus esset, convenire. Idcirco repugnare nequeunt3 obji-

¹ Proponi, Ms.

 

