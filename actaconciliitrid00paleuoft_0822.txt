598 SESS. v111.

et praecipue quod de potestatibus saecularibus nihil proponi
vident, sane non injuria conquerentur, si¹ haec essent omit-
tenda. Sed sicuti Deus Omnipotens, qui nutu onmia potest,
sex tamen dierum spatio cuncta voluit creare, sic nos matu-
rius facturi videmur, si sigillatim progrediamur; praesertim
quia intra tres dies caeteros articulos, una cum Capite illo de
saecularibus potestatibus, sumus edituri, eo consilio, ut si in
praesenti nequeant Sessione excuti, saltem in sequenti defi-
niantur ; nam quae ab aliquibus de Concilii suspensione cir-
cumferuntur, vana sunt prorsus, nec ulla etiam responsione
dignanda.

Tunc Lotharingius subsequutus est: non pudebit me di-
cere, nunquam me magis perturbatum ex hoc loco dixisse,
quam in praesenti ; nam cum de Reformatione agatur, et
quae maxime ad Episcopos pertinet, scio me saepius in aula
quam in ecclesia, in otio quam in Cathedra, inter Principes
et magnates jussu Regum meorum, quam inter Theologos,
versatum ε tamen, utcunque potero, dicam quod conscientia
dictabit, paratus magis aliis subscribere, quam caeteris
quicquam praescribere. Primum igitur leguntur vota Pa-
trum de Reformatione.

Accidit eadem die, cum Canonicus quidam Segobiensis
missus a Canonicis et Capitulo Hispaniae, ut eorum nomine
apud Patres ageret, ne exemptiones Capitulis concessae a
jurisdictione Episcoporum illis auferrentur, Comes a Luna,
Orator Hispanus, re intellecta, jubet illi nomine Regis 1
Philippi, ut intra 24 horas sub poena praescriptionis² oinni- ‘'3''
um bonorum ex Tridentina urbe recedat, eidemque literas
Regias hac de re exhibet.

Haec res omnibus maxime displicuit, ut quae Concilii li-
bertatem laedere videretur3 nec reprehensione Legati ca-
ruerant, qui id pati ex eorum auctoritate nullatenus debuis-

ἶ Quasi? 2 Vide Adelung.

 

